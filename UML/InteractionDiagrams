Interakcija je ponašanje koje obuhvata skup poruka koje se razmenjuju između skupa učesnika. To je interakcija ponašanja koja se fokusria na uočljivu razmenu informacija izmeću povezanih elemenata
Interakcija se koristi za modelovanje dinamičkih aspekata modela. 
Kontekst interakcije može da bude ceo sistem, samo operacija, klasa, ili slučaj korišćenja
Poruka je specifikacija komunikacije između objekata koja prenosi informaciju, iza koje se očekuje da sledi aktivnost. Aktivnost se dešava tamo gde je primljena poruka
Poruka može da bude sinhrona i asinhrona, i prikazuje se na dijagramu interakcije kao strelica, al ima dosta različitih strelica
Postoje 4 vrste dijagrama interakcije:
1. Dijagrami sekvence naglašavaju vremensko uređenje interakcije
2. Dijagrami komunikacije naglašavaju strukturu između učesnika u interakciji, pre su se zvali dijagrami saradnje.
3. Dijagrami pregleda interakcije kombinuju dijagram aktivnosti i dijagram sekvence.
4. Vremenski dijagrami prikazuju promenu stanja učesnika u vremenu.

Linija života je prikaz jednog učesnika u interakciji. Učesnik je objekat.
U UML1 to su bili stvarni konkretni objekti koji su bili podvučeni imali su ime i sve, u UML2 je malo rlaksiranije, to su više uloge. Mogu da postoje i "objekti" apstraktnih klasa, ništa se ne podvlači, mogu da budu anonimni itd.
Konektori su komunikacije između učesnika. Konektor može da bude privremen. Postoje i ukrasi koji mogu da se postave na konektore, to bi bili:
  - {association}, drugoj strani se pristupa preko veze
  - {self}, učesnik sam sebi šalje poruku
  - {global}, druga strana je u okružujućem dosegu imena
  - {local}, druga strana je u lokalnom dosegu imena
  - {parameter}, druga strana je argument operacije
Vrste poruka:
  - poziv - pokreće operaciju primaoca sinhrono (normalna strelica)
  - odgovor - vraća vrednost pozivaocu (isprekidana strelica prazne glave)
  - slanje - asinhrono se šalje signal primaocu (normalna strelica prazne glave)
  - stvaranje - stvara se objekat (isprekidana prazne glave sa stereotipom <<Create>>)
  - uništavanje - uništava se objekat (normalna sa stereotipom <<Destroy>>)
  - pronađena - ne zna se ko je poslao poruku (normalna, ima kružić na početku)
  - izgubljena - ne zna se kome se šalje (normalna, ima kružić na kraju)

Na dijagramu sekvence se može pretpostaviti da su poruke trenutne, pa su zato horizontalne, ako ne bi to smatrali, onda bi linije išle jako malo nadole
Na dijagramu komunikacije nije lako prepoznati kojim redom se izvršavaju poruke, tako da treba da se stavlja redni broj ispred dvotačke i imena. ako je poziv asinhron, onda nema tu strukturu. Ovo može da se meša i sa nitima. Evo primera:
3v.5.2:uradi() - pokrenuta je 3. aktivnost koja se grana konkurentno, ovde se radi o drugoj poruci u okviru 5. poruke pokrenute u niti v

Na poruci zahteva osim imena može da se prikaže i lista argumenata, oni se navode poziciono ili imenovano. Isto kao podrazumevane vrednosti se navode, ako je imenovano super, ako je poziciono onda se koristi - kao džoker

Životni vek učesnika veza ne mora da se poklapa sa trajanjem interakcije, isto važi i za veze. Zato se na njima mogu postaviti sledeće osobine: 
  - {new} - nastaje u toku interakcije
  - {destroyed} - uništava se u toku interakcije
  - {transient} - nastaje i uništava se u toku interakcije

Izrazi za iteracije i grananje se pišu iza broja za sekvenciranje poruke an bilo kom nivou ugnježđenja, to mogu biti ponavljanja, ili neku uslovi, ili se samo stavi * kao množina. paralelne iteracije se označavajui sa ||

Mogu na dijagram da se dodaju i fragmenti, oni su najopštija jedinica interakcije i opisuju deo interakcije. Crta se pravougaonik ono onoga što spada u fragmet, i u gornji levi ćošak je jezičak na kom piše ime. Fragmenata ima raznih, i označavaju se kod imena, mogu imati oznake:
  - sd - ništa najobičniji dijagram
  - neg - ono što ne treba da se radi
  - ref - referenca na drugu interakciju
  - opt - opcioni, izvršava se samo ako je ispunjen uslov
  - alt - bira se između više fragmenata
  - loop - fragment se izvršava više puta
  - break - izvršava se umesto ostatka okružujućeg fragmenta
  - par - fragmenti se izvršavaju paralelno
  - region - ovom fragmentu može samo jedna nit da pristupi u isto vreme
